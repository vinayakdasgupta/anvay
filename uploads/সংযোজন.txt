‘ হে পথিক, কোন্ খানে
চলেছ কাহার পানে। '
গিয়েছে রজনী,
উঠে দিনমণি,
চলেছি সাগরস্নানে।
উষার আভাসে
তুষারবাতাসে
পাখির উদার গানে
শয়ন তেয়াগি
উঠিয়াছি জাগি,
চলেছি সাগরস্নানে।
‘ শুধাই তোমার কাছে
সে সাগর কোথা আছে। '
যেথা এই নদী
বহি নিরবধি
নীল জলে মিশিয়াছে।
সেথা হতে রবি
উঠে নবছবি,
লুকায় তাহারি পাছে —
তপ্ত প্রাণের
তীর্থস্নানের
সাগর সেথায় আছে।
‘ পথিক তোমার দলে
যাত্রী ক ' জন চলে। '
গণি তাহা ভাই শেষ নাহি
পাই,
চলেছে জলে স্থলে।
তাহাদের বাতি
জ্বলে সারারাতি
তিমির - আকাশ - তলে।
তাহাদের গান
সারা দিনমান
ধ্বনিছে জলে স্থলে।
‘ সে সাগর, কহো, তবে
উৎসর্গ
আর কত দূরে হবে। '
‘ আর কত দূরে ' ‘আর কত
দূরে '
সেই তো শুধাই সবে।
ধ্বনি তার আসে
দখিন বাতাসে
ঘনভৈরবরবে।
কভু ভাবি ‘কাছে ', কভু ‘দূরে আছে ' —
আর কত দূরে হবে।
‘ পথিক, গগনে চাহো,
বাড়িছে দিনের দাহ। '
বাড়ে যদি দুখ
হব না
বিমুখ,
নিবাব না উৎসাহ।
ওরে ওরে ভীত
তৃষিত তাপিত
জয়সংগীত গাহো।
মাথার উপরে
খররবিকরে
বাড়ুক দিনের দাহ।
‘ কী করিবে চলে চলে
পথেই সন্ধ্যা হলে। '
প্রভাতের আশে
স্নিগ্ধ বাতাসে
ঘুমাব পথের কোলে।
উদিবে অরুণ
নবীন করুণ
বিহঙ্গকলরোলে।
সাগরের স্নান
হবে সমাধান
নূতন প্রভাত হলে।
কী কথা বলিব
বলে
বাহিরে এলেম
চলে,
দাঁড়ালেম দুয়ারে তোমার —
ঊর্ধ্বমুখে
উচ্চরবে
উৎসর্গ
বলিতে গেলেম
যবে
কথা নাহি আর।
যে কথা বলিতে চাহে প্রাণ
সে শুধু হইয়া উঠে গান।
নিজে না
বুঝিতে পারি,
তোমারে
বুঝাতে নারি,
চেয়ে থাকি উৎসুক - নয়ান।
তবে কিছু
শুধায়ো না —
শুনে যাও
আনমনা,
যাহা বোঝ, যাহা নাই বোঝ।
সন্ধ্যার
আঁধার - পরে
মুখে আর
কণ্ঠস্বরে
বাকিটুকু খোঁজো।
কথায় কিছু না যায় বলা,
গান সেও উন্মত্ত উতলা।
তুমি যদি
মোর সুরে
নিজ কথা দাও
পুরে
গীতি মোর হবে না বিফলা।
কত দিবা কত
বিভাবরী
কত নদী নদে
লক্ষ স্রোতের
মাঝখানে এক পথ ধরি,
কত ঘাটে ঘাটে লাগায়ে,
কত সারিগান জাগায়ে,
কত অঘ্রানে
নব নব ধানে
কতবার কত
বোঝা ভরি
কর্ণধার হে
কর্ণধার,
বেচে কিনে কত
স্বর্ণভার
কোন্ গ্রামে আজ
সাধিতে কী কাজ
উৎসর্গ
বাঁধিয়া ধরিলে তব তরী।
হেথা বিকিকিনি কার
হাটে।
কেন এত ত্বরা
লইয়া পসরা,
ছুটে চলে এরা
কোন্ বাটে।
শুন গো থাকিয়া
থাকিয়া
বোঝা লয়ে যায়
হাঁকিয়া,
সে করুণ স্বরে
মন কী যে করে —
কী ভেবে আমার দিন
কাটে।
কর্ণধার হে
কর্ণধার,
বেচে কিনে লও
স্বর্ণভার —
হেথা কারা রয়
লহো পরিচয়,
কারা আসে যায় এই
ঘাটে।
যেথা হতে যাই, যাই
কেঁদে।
এমনটি আর
পাব কি আবার
সরে না যে মন
সেই খেদে।
সে - সব কাঁদন
ভুলালে,
কী দোলায় প্রাণ
দুলালে।
হোথা যারা তীরে
আনমনে ফিরে
আমি তাহাদের
মরি সেধে।
কর্ণধার হে
কর্ণধার,
বেচে কিনে লও
স্বর্ণভার।
এই হাটে নামি
দেখে লব আমি —
এক বেলা তরী রাখো বেঁধে।
গান ধর তুমি
কোন্ সুরে।
মনে পড়ে যায়
দূর হতে এনু,
যেতে হবে পুন
কোন্ দূরে।
শুনে মনে পড়ে,
দুজনে
খেলেছি সজনে
বিজনে,
সে যে কত দেশ
নাহি তার শেষ —
উৎসর্গ
সে যে কতকাল এনু
ঘুরে।
কর্ণধার হে
কর্ণধার,
বেচে কিনে লও
স্বর্ণভার।
বাজিয়াছে শাঁখ,
পড়িয়াছে ডাক
সে কোন্ অচেনা
রাজপুরে।
বিরহবৎসর - পরে মিলনের বীণা
তেমন উন্মাদ - মন্দ্রে কেন বাজিলি না।
কেন তোর সপ্তস্বর সপ্তস্বর্গপানে
ছুটিয়া গেল না ঊর্ধ্বে উদ্দাম - পরানে
বসন্তে - মানস - যাত্রী বলাকার মতো।
কেন তোর সর্ব তন্ত্র সবলে প্রহত
মিলিত ঝংকার - ভরে কাঁপিয়া কাঁদিয়া
আনন্দের আর্তরবে চিত্ত উন্মাদিয়া
উঠিল না বাজি। হতাশ্বাস মৃদুস্বরে
গুঞ্জরিয়া গুঞ্জরিয়া লাজে শঙ্কাভরে
কেন মৌন হল। তবে কি আমারি প্রিয়া
সে পরশ - নিপুণতা গিয়াছে ভুলিয়া।
তবে কি আমারি বীণা ধূলিচ্ছন্ন - তার
সেদিনের মতো করে বাজে নাকো আর।
অচির বসন্ত হায় এল, গেল চলে —
এবার কিছু কি, কবি করেছ সঞ্চয়।
ভরেছ কি কল্পনার কনক - অঞ্চলে
চঞ্চলপবনক্লিষ্ট শ্যাম কিশলয়,
ক্লান্ত করবীর গুচ্ছ। তপ্ত রৌদ্র হতে
নিয়েছ কি গলাইয়া যৌবনের সুরা —
ঢেলেছ কি উচ্ছলিত তব ছন্দঃস্রোতে,
রেখেছ কি করি তারে অনন্তমধুরা।
উৎসর্গ
এ বসন্তে প্রিয়া তব পূর্ণিমানিশীথে
নবমল্লিকার মালা জড়াইয়া কেশে
তোমার আকাঙ্ক্ষাদীপ্ত অতৃপ্ত আঁখিতে
যে দৃষ্টি হানিয়াছিল একটি নিমেষে
সে কি রাখ নাই গেঁথে অক্ষয় সংগীতে।
সে কি গেছে পুষ্পচ্যুত সৌরভের দেশে।
ওরে পদ্মা, ওরে মোর রাক্ষসী প্রেয়সী,
লুব্ধ বাহু বাড়াইয়া উচ্ছ্বসি উল্লাসি
আমারে কি পেতে চাস চির আলিঙ্গনে।
শুধু এক মুহূর্তের উন্মত্ত মিলনে
তোর বক্ষোমাঝে চাস করিতে বিলয়
আমার বক্ষের যত সুখ দুঃখ ভয়?
আমিও তো কতদিন ভাবিয়াছি মনে
বসি তোর তটোপান্তে প্রশান্ত নির্জনে,
বাহিরে চঞ্চলা তুই প্রমত্তমুখরা,
শানিত অসির মতো ভীষণ প্রখরা,
অন্তরে নিভৃত স্নিগ্ধ শান্ত সুগম্ভীর —
দীপহীন রুদ্ধদ্বার অর্ধরজনীর
বাসরঘরের মতো নিষুপ্ত নির্জন —
সেথা কার তরে পাতা সুচির শয়ন।
দিয়েছ প্রশ্রয় মোরে, করুণানিলয়,
হে প্রভু, প্রত্যহ মোরে দিয়েছ প্রশ্রয়।
ফিরেছি আপন - মনে আলসে লালসে
বিলাসে আবেশে ভেসে প্রবৃত্তির বশে
নানা পথে, নানা ব্যর্থ কাজে — তুমি তবু
তখনো যে সাথে সাথে ছিলে মোর প্রভু,
আজ তাহা জানি। যে অলস চিন্তা - লতা
উৎসর্গ
প্রচুরপল্লবাকীর্ণ ঘন জটিলতা
হৃদয়ে বেষ্টিয়া ছিল, তারি শাখাজালে
তোমার চিন্তার ফুল আপনি ফুটালে
নিগূঢ় শিকড়ে তার বিন্দু বিন্দু সুধা
গোপনে সিঞ্চন করি। দিয়ে তৃষ্ণা - ক্ষুধা,
দিয়ে দণ্ড - পুরস্কার সুখ - দুঃখ - ভয়
নিয়ত টানিয়া কাছে দিয়েছ প্রশ্রয়।
রোগীর শিয়রে রাত্রে একা ছিনু জাগি
বাহিরে দাঁড়ানু এসে ক্ষণেকের লাগি।
শান্ত মৌন নগরীর সুপ্ত হর্ম্য - শিরে
হেরিনু জ্বলিছে তারা নিস্তব্ধ তিমিরে।
ভূত ভাবী বর্তমান একটি পলকে
মিলিল বিষাদস্নিগ্ধ আনন্দপুলকে
আমার অন্তরতলে ; অনির্বচনীয়
সে মুহূর্তে জীবনের যত - কিছু প্রিয়,
দুর্লভ বেদনা যত, যত গত সুখ,
অনুদ্ গত অশ্রুবাষ্প, গীত মৌনমূক
আমার হৃদয়পাত্রে হয়ে রাশি রাশি
কী অনলে উজ্জ্বলিল। সৌরভে নিশ্বাসি
অপরূপ ধূপধূম উঠিল সুধীরে
তোমার নক্ষত্রদীপ্ত নিঃশব্দ মন্দিরে।
কাল যবে সন্ধ্যাকালে বন্ধুসভাতলে
গাহিতে তোমার গান কহিল সকলে
সহসা রুধিয়া গেল হৃদয়ের দ্বার —
যেথায় আসন তব, গোপন আগার।
স্থানভেদে তব গান — মূর্তি নব নব —
সখাসনে হাস্যোচ্ছ্বাস সেও গান তব,
উৎসর্গ
প্রিয়াসনে প্রিয়ালাপ, শিশুসনে খেলা —
জগতে যেথায় যত আনন্দের মেলা
সর্বত্র তোমার গান বিচিত্র গৌরবে
আপনি ধ্বনিতে থাকে সরবে নীরবে।
আকাশে তারকা ফুটে, ফুলবনে ফুল,
খনিতে মানিক থাকে — হয় নাকো ভুল।
তেমনি আপনি তুমি যেখানে যে গান
রেখেছ, কবিও যেন রাখে তার মান।
নানা গান গেয়ে ফিরি নানা লোকালয় ;
হেরি সে মত্ততা মোর বৃদ্ধ আসি কয়,
‘ তাঁর ভৃত্য হয়ে তোর এ কী চপলতা।
কেন হাস্য - পরিহাস, প্রণয়ের কথা,
কেন ঘরে ঘরে ফিরি তুচ্ছ গীতরসে
ভুলাস এ সংসারের সহস্র অলসে। '
দিয়েছি উত্তর তাঁরে, ‘ ওগো পক্ককেশ,
আমার বীণায় বাজে তাঁহারি আদেশ।
যে আনন্দে যে অনন্ত চিত্তবেদনায়
ধ্বনিত মানবপ্রাণ, আমার বীণায়
দিয়েছেন তারি সুর — সে তাঁহারি দান।
সাধ্য নাই নষ্ট করি সে বিচিত্র গান।
তব আজ্ঞা রক্ষা করি নাই সে ক্ষমতা,
সাধ্য নাই তাঁর আজ্ঞা করিতে অন্যথা। '
হে জনসমুদ্র, আমি ভাবিতেছি মনে
কে তোমারে আন্দোলিছে বিরাট মন্থনে
অনন্ত বরষ ধরি। দেবদৈত্যদলে
কী রত্ন সন্ধান লাগি তোমার অতলে
অশান্ত আবর্ত নিত্য রেখেছে জাগায়ে
উৎসর্গ
পাপে - পুণ্যে সুখে - দুঃখে ক্ষুধায় - তৃষ্ণায়
ফেনিল কল্লোলভঙ্গে। ওগো, দাও দাও
কী আছে তোমার গর্ভে — এ ক্ষোভ থামাও।
তোমার অন্তরলক্ষ্মী যে শুভ প্রভাতে
উঠিবেন অমৃতের পাত্র বহি হাতে
বিস্মিত ভুবন - মাঝে, লয়ে বরমালা
ত্রিলোকনাথের কণ্ঠে পরাবেন বালা,
সেদিন হইবে ক্ষান্ত এ মহামন্থন,
থেমে যাবে সমুদ্রের রুদ্র এ ক্রন্দন।
নব বৎসরে করিলাম পণ —
লব স্বদেশের দীক্ষা,
তব আশ্রমে তোমার চরণে
হে ভারত, লব শিক্ষা।
পরের ভূষণ পরের বসন
তেয়াগিব আজ পরের অশন ;
যদি হই দীন, না হইব হীন,
ছাড়িব পরের ভিক্ষা।
নব বৎসরে করিলাম পণ —
লব স্বদেশের দীক্ষা।
না থাকে প্রাসাদ, আছে তো কুটির
কল্যাণে সুপবিত্র।
না থাকে নগর, আছে তব বন
ফলে ফুলে সুবিচিত্র।
তোমা হতে যত দূরে গেছি সরে
তোমারে দেখেছি তত ছোটো করে ;
কাছে দেখি আজ হে হৃদয়রাজ,
তুমি পুরাতন মিত্র।
হে তাপস, তব পর্ণকুটির
উৎসর্গ
কল্যাণে
সুপবিত্র।
পরের বাক্যে তব পর হয়ে
দিয়েছি পেয়েছি লজ্জা।
তোমারে ভুলিতে ফিরায়েছি মুখ,
পরেছি পরের সজ্জা।
কিছু নাহি গণি কিছু নাহি কহি
জপিছ মন্ত্র অন্তরে রহি —
তব সনাতন ধ্যানের আসন
মোদের অস্থিমজ্জা।
পরের বুলিতে তোমারে ভুলিতে
দিয়েছি পেয়েছি লজ্জা।
সে - সকল লাজ তেয়াগিব আজ,
লইব তোমার দীক্ষা।
তব পদতলে বসিয়া বিরলে
শিখিব তোমার শিক্ষা।
তোমার ধর্ম, তোমার কর্ম,
তব মন্ত্রের গভীর মর্ম
লইব তুলিয়া সকল ভুলিয়া
ছাড়িয়া পরের ভিক্ষা।
তব গৌরবে গরব মানিব,
লইব তোমার দীক্ষা।
হে ভারত, আজি নবীন বর্ষে
শুন এ কবির গান।
তোমার চরণে নবীন হর্ষে
এনেছি পূজার দান।
এনেছি মোদের দেহের শকতি
এনেছি মোদের মনের ভকতি,
উৎসর্গ
এনেছি মোদের ধর্মের মতি,
এনেছি মোদের প্রাণ।
এনেছি মোদের শ্রেষ্ঠ অর্ঘ্য
তোমারে করিতে দান।
কাঞ্চন - থালি নাহি আমাদের,
অন্ন নাহিকো জুটে
যা আছে মোদের এনেছি সাজায়ে
নবীন পর্ণপুটে।
সমারোহে আজ নাই প্রয়োজন,
দীনের এ পূজা, দীন আয়োজন,
চিরদারিদ্র্য করিব মোচন
চরণের ধুলা লুটে।
সুরদুর্লভ তোমার প্রসাদ
লইব পর্ণপুটে।
রাজা তুমি নহ, হে মহাতাপস,
তুমিই প্রাণের প্রিয়।
ভিক্ষাভূষণ ফেলিয়া পরিব
তোমারি উত্তরীয়।
দৈন্যের মাঝে আছে তব ধন,
মৌনের মাঝে রয়েছে গোপন
তোমার মন্ত্র অগ্নিবচন —
তাই আমাদের দিয়ো।
পরের সজ্জা ফেলিয়া পরিব
তোমার উত্তরীয়।
দাও আমাদের অভয়মন্ত্র
অশোকমন্ত্র তব।
দাও আমাদের অমৃতমন্ত্র,
দাও গো জীবন নব।
যে জীবন ছিল তব তপোবনে
উৎসর্গ
যে জীবন ছিল তব রাজাসনে
মুক্ত দীপ্ত সে মহাজীবন
চিত্ত ভরিয়া লব।
মৃত্যুতরণ শঙ্কাহরণ
দাও সে মন্ত্র তব।