সাপ প্রাণী হিসেবে নিরীহ হতে পারে কিন্তু খুব কম মানুষই রয়েছেন যাঁরা বসবাসের জায়গায় সাপের উপস্থিতি পছন্দ করবেন. চোখের সামনে একটি আস্ত সাপ, যে কি না পোষ্য নয়, তার সঙ্গে একই বাড়িতে তিন দিন বাস করা বেশিরভাগ মানুষেরই কাছে অত্যন্ত ভয়ের ব্যাপার। কিন্তু অভিনেতা অনির্বাণ ভট্টাচার্য সেই ভয়কে জয় করেছিলেন। সে বেশ অনেক বছর আগের কথা। কলকাতায় একটি ভাড়াবাড়িতে থাকতেন তখন অনির্বাণ। সেই সময়েই হঠাৎ আবিষ্কার করেন যে তাঁর সঙ্গী হয়েছে একটি সাপ। ঠিক কী জাতের সাপ ছিল সে, তা অবশ্য ভাল করে খতিয়ে দেখা সম্ভব হয়নি তাঁর। কিন্তু সেই সাপটিকে তাড়াতেও পারেননি একটি বিশেষ কারণে।   এই বিষয়ে অন্যান্য খবর  বাংলা থিয়েটার থেকে এসেছেন যে তারকারা ‘‘উত্তমকুমার বা অমিতাভ বচ্চন তো হতে পারব না! যা আছি, তা-ই থাকব’’, জানালেন নতুন ব্যোমকেশ   কী কারণ, সেটা জেনে নিতে পারেন নীচের লিঙ্কে ক্লিক করে যেখানে অনির্বাণ তাঁর স্বভাবসুলভ নিস্পৃহ অথচ রসিক ভঙ্গিমায়, এবেলা ওয়েবসাইটের কাছে বর্ণনা করেছেন গোটা ঘটনাটি--    ঘটনাটি শুনে বেশ বোঝা যায় যে অনির্বাণ শুধু বড় অভিনেতা নন, অত্যন্ত সাহসী মানুষও বটে। স্টার জলসা-র নতুন টেলিসিরিজ 'ভূমিকন্যা'-য় তেমনই একজন সাহসী ফরেস্ট অফিসারের চরিত্রে দেখা যাবে অনির্বাণকে, যে অন্যায়ের বিরুদ্ধে রুখে দাঁড়াতে একটুও ভয় পায় না।    অনির্বাণ ও সোহিনীর নতুন সিরিয়াল ‘ভূমিকন্যা’। নিজস্ব চিত্র   এই ধারাবাহিকের কেন্দ্রীয় চরিত্র ‘ভূমিকন্যা’-র ভূমিকায় রয়েছেন সোহিনী সরকার। অরিন্দম শীল প্রযোজিত এই ধারাবাহিকে মুখ্য চরিত্রে রয়েছেন কৌশিক সেন, রূপাঞ্জনা মিত্র, চিরঞ্জিত চক্রবর্তী, সুদীপ্তা চক্রবর্তী, অঙ্কিতা চক্রবর্তী, রিমঝিম মিত্র, অঙ্কিতা মজুমদার ও তুহিনা দাস। ধারাবাহিকের সঙ্গীত পরিচালনা বিক্রম ঘোষের এবং পোশাক পরিকল্পনা করেছেন ডিজাইনার অভিষেক রায়।  আগামী ৩০ জুলাই থেকে সম্প্রচার শুরু এই ধারাবাহিকের।