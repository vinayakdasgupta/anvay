সারদাকাণ্ডে তৃণমূল সাংসদ শতাব্দী রায়কে তলব করল এনফোর্সমেন্ট ডায়রেক্টরেট। সারদার সঙ্গে চুক্তি সংক্রান্ত নথি নিয়ে আগামিকালই ইডি দফতরে হাজিরা দিতে হবে তৃণমূল সাংসদকে। এদিকে খুব শিগগিরিই সারদার সম্পত্তি অ্যাটাচ করতে চলেছে ইডি। এমনকি যে প্রভাবশালীদের অ্যাকাউন্টে সারদার টাকা ঢুকেছে, তাদের অ্যাকাউন্ট বা সম্পত্তিও অ্যাটাচ করা হতে পারে।  ওয়েব ডেস্ক: সারদাকাণ্ডে তৃণমূল সাংসদ শতাব্দী রায়কে তলব করল এনফোর্সমেন্ট ডায়রেক্টরেট। সারদার সঙ্গে চুক্তি সংক্রান্ত নথি নিয়ে আগামিকালই ইডি দফতরে হাজিরা দিতে হবে তৃণমূল সাংসদকে। এদিকে খুব শিগগিরিই সারদার সম্পত্তি অ্যাটাচ করতে চলেছে ইডি। এমনকি যে প্রভাবশালীদের অ্যাকাউন্টে সারদার টাকা ঢুকেছে, তাদের অ্যাকাউন্ট বা সম্পত্তিও অ্যাটাচ করা হতে পারে। সারদা কেলেঙ্কারিতে ইডি স্ক্যানারে তৃণমূল সাংসদ শতাব্দী রায়। সারদার ব্র্যান্ড অ্যাম্বাসাডর হিসেবে কী চুক্তি হয়েছিল তাঁর সঙ্গে? সেই সংক্রান্ত নথি ইডিকে দিতে হবে তৃণমূল সাংসদকে। কিন্তু, আতসকাচের নীচে এখনও রয়ে গিয়েছেন অনেকেই। নীচুতলার বেশ কয়েকজন রাজনৈতিক নেতা, ব্যবসায়ী ছাড়াও উঠে আসতে পারে কয়েকজন সাংবাদিকের নাম। যাদের সঙ্গে লেনদেন হয়েছে, তারা বিনিময়ে কত পারিশ্রমিক পেয়েছেন?   সারদার হয়ে কাজ এবং পারিশ্রমিকের মধ্যে বিপুল ফারাক হলেই চেপে ধরবে ইডি।  তাদের বয়ান রেকর্ডও শুরু হবে। খুব তাড়াতাড়িই সারদার সম্পত্তি অ্যাটাচ করতে চলেছে তারা। যে যে প্রভাবশালীর অ্যাকাউন্টে সারদার টাকা ঢুকেছে তাদের অ্যাকাউন্ট বা সম্পত্তি অ্যাটাচের পথেও হাঁটতে পারে এনফোর্সমেন্ট ডায়রেক্টরেট। ইতিমধ্যেই সৃঞ্জয় বসু এবং শুভাপ্রসন্নর অ্যাকাউন্ট অ্যাটাচ করেছে ইডি। আর এভাবেই সম্ভবত তদন্তের জাল গুটিয়ে আনতে চাইছে তারা। শীঘ্রই জমা পড়বে ফাইনাল রিপোর্ট। তবে, সিবিআইয়ের স্টেটাস রিপোর্ট জমার অপেক্ষায় রয়েছে ইডি।