দিনের ব্যস্ত সময়ে শহরের ব্যাস্ত মোড়ে চুরির চেষ্টা। ফাঁকা বাড়িতে ঘোরাঘুরি করতে দেখে সন্দেহ পুলিসের। হাতেনাতে ধরা পড়ল ৩ ছিঁচকে চোর। সল্টলেকের PNB মোড়ের ঘটনা। সল্টলেকের AB ব্লকের ২২ নম্বর বাড়ি। PNB মোড় সংলগ্ন এই বাড়িতেই একসময় ছিল বিদ্যুত্‍ দফতরের অফিস। দীর্ঘ ৫ বছর বাড়িটি তালাবন্ধ। হঠাতই সকাল ১১টা নাগাদ বাড়ির ভিতরে কয়েকজনকে ইতস্তত ভাবে ঘোরাফেরা করতে দেখেন কর্তব্যরত ২ সিভিক পুলিস কর্মী। বাড়িতে তো কেউ থাকে না। তাহলে কেন ঘোরাঘুরি করছে ওই তিনজন? সন্দেহ হওয়ায় পাঁচিল টোপকে ভিতরে ঢোকেন ২ সিভিক পুলিস। তারপর জিজ্ঞাসা করতেই পর্দা ফাঁস। পালানোর চেষ্টা করে ২ ছিঁচকে চোর। সঙ্গে সঙ্গেই চোরবাবাজিদের পাকড়াও করে পুলিস।  ওয়েব ডেস্ক: দিনের ব্যস্ত সময়ে শহরের ব্যাস্ত মোড়ে চুরির চেষ্টা। ফাঁকা বাড়িতে ঘোরাঘুরি করতে দেখে সন্দেহ পুলিসের। হাতেনাতে ধরা পড়ল ৩ ছিঁচকে চোর। সল্টলেকের PNB মোড়ের ঘটনা। সল্টলেকের AB ব্লকের ২২ নম্বর বাড়ি। PNB মোড় সংলগ্ন এই বাড়িতেই একসময় ছিল বিদ্যুত্‍ দফতরের অফিস। দীর্ঘ ৫ বছর বাড়িটি তালাবন্ধ। হঠাতই সকাল ১১টা নাগাদ বাড়ির ভিতরে কয়েকজনকে ইতস্তত ভাবে ঘোরাফেরা করতে দেখেন কর্তব্যরত ২ সিভিক পুলিস কর্মী। বাড়িতে তো কেউ থাকে না। তাহলে কেন ঘোরাঘুরি করছে ওই তিনজন? সন্দেহ হওয়ায় পাঁচিল টোপকে ভিতরে ঢোকেন ২ সিভিক পুলিস। তারপর জিজ্ঞাসা করতেই পর্দা ফাঁস। পালানোর চেষ্টা করে ২ ছিঁচকে চোর। সঙ্গে সঙ্গেই চোরবাবাজিদের পাকড়াও করে পুলিস। ততক্ষণে তৃতীয় চোর গা ঢাকা দিয়েছে। খবর যায় বিধাননগর উত্তর থানায়। কিছুক্ষণের মধ্যেই বাড়িতে হাজির পুলিস। ভিতরে ঢুকে শুরু হয় তল্লাসি। শেষপর্যন্ত বাড়ির ছাদে হাতেনাতে ধরা পড়ে তৃতীয় চোর।শুধু AB ব্লকের ২২ নম্বর বাড়ি নয়। সল্টলেক জুড়ে এমন অনেক বাড়িই আছে, যেখানে কেউ থাকেন না। ফলে পুলিস এভাবেই কাজ করলে, চুরির ঘটনা কমবে বলেই দাবি স্থানীয়দের।