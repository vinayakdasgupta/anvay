প্রেম দিবস শেষ। সারা বিশ্বেই গোটা সপ্তাহজুড়ে হৈহৈ করে পালিত হয়েছে ভালবাসার উৎসব। রোজ-ডে, চকোলেট-ডে, টেডি-ডে, কিস-ডের পরে সব শেষে ভালবাসার বিজয়া-দশমী হল ভ্যালেনটাইনস ডে। তবে আসানসোলের যুগলেরা যেন ব্রাত্যই থেকে গেল শেষদিনের মজা থেকে। ইচ্ছে ছিল, শতাব্দী পার্কে বসে প্রেমের মানুষটির হাতে হাত রেখে সময় কেটে যাবে দিনভর। কিন্তু সে গুড়ে বালি। কারণ, শতাব্দী পার্ক যে এবার বন্ধ। আরও পড়ুন ছতরি কে পিছে কেয়া হ্যায়? শীত, গ্রীষ্ম, বর্ষা— ছাতার আড়াল ভরসা আসানসোলের বসন্তলীলার বৃন্দাবন মানে শতাব্দী পার্ক। কিন্তু এবার যুবক-যুবতীদের প্রেমে বাধ সাধল বন্ধ পার্কের গেট। যুগলদের মন খারাপ। পার্কের মুখে এসেও ফিরে গেলেন অনেকে। কারণ রেলের নিয়ন্ত্রণে চলা পার্কের টেন্ডার পুনর্নবীকরণের সমস্যায় এই পার্কটি বন্ধ রয়েছে গত কয়েকমাস ধরে।  পার্কের সামনে ঝোলানো নোটিস বোর্ড শহরে শপিং মল, ঘোরার জায়গা থাকলেও কম খরচে শতাব্দী পার্কের থেকে ভাল ‘দুষ্টু প্রেমের’ জায়গা আর নেই। এখানে নেই কর্তৃপক্ষের চোখ রাঙানির ভয়। নেই কোনও ঝঞ্ঝাটও। প্রতি বছর এখানকার সেফ জোনও বুকড হয়ে যায়। গাছের তলা, ঝোপের আড়াল, ঝাড়ের পাশ, মাটির টিলার সুড়ঙ্গেরই চাহিদা বেশি! ফার্স্ট কাম, ফার্স্ট চান্স নিয়ম মেনে দখল হয়ে যায় সমস্তটা। এর পরেই রয়েছে সেমি-আড়াল এলাকা। তবে সেটাও না পেলে, থাকতে হয় অপেক্ষায়। কখন কোন সিট খালি হবে আর ‘ঝোপ বুঝে কোপ’ মারা যাবে। ব্রহ্মাও জানতে পারবেন না ‘গোপণ কম্মটি’।  বন্ধ পার্কের গেট সিসিটিভি এরিয়ার বাইরে ঘন্টা দু’য়েক কাটানোর সেই প্রেমের বৃন্দবনে, এবার কৃষ্ণ-রাধারাই ঢুকতে পারলেন না। কী আর করা যাবে। অপেক্ষা ছাড়া যে আর কোনও উপায়ও নেই। যদিও রেলের পিআরও বিশ্বনাথ মূর্মু আশ্বাস দিয়েছেন যে খুব শীঘ্রই খুলে যাবে শতাব্দী পার্ক। যুগলদের মনে মনে কামনা, আসছে বছর আবার হবে।    কী বলছেন রেলের পিআরও বিশ্বনাথ মূর্মু—